Jag är en mångspråkig skribent och matlagare med en marginellt vassare penna än kniv och jonglerar allt på min enhjuling. Livet är just lite som att cykla, när pedalerna slutar snurra tappar man balansen. Dessutom är det lätt när man kan. Jag trivs bäst i rörelse helt enkelt och försöker ständigt kombinera mina intressen och förmågor.

(Bryggvingen)Just nu arbetar jag som köksmästare på sommarkrogen [Bryggvingen](http://www.bryggvingen.se/). Ett fantastiskt givande jobb med den av mig etablerade sloganen “Från fiskekvot till fiskekrog”. Krögaren är även fiskare och jag tillagar helt enkelt vad havet behagar ge oss. En unik restaurang på många sätt och jag trivs verkligen i rollen som kreativ ledare för köket. Mat ska vara vacker att se på och god att äta, håller man sig till den enkla devisen blir det bra.

(Min bror och jag)Utanför köket skriver och föreläser jag. Mina starka ämnen är mat, musik, resor, personporträtt och social rättvisa. Just det sistnämnda blir allra tydligast när jag skriver om min lillebror Love, som har Downs syndrom. Jag har gjort flertalet uppmärksammade program och föreställningar om honom och vår historia. Det första kom redan för tio år sedan. Numera uppträder jag med min monolog “Min bror och jag”, en föreställning som redan nått Dramatens salar. [Lyssna på liveversionen därifrån, inspelad av Sveriges radio](https://sverigesradio.se/sida/avsnitt/1006819?programid=4572)

(I’m a sibling)I bokform har jag gjort “I’m a sibling”, en bok om syskonskap när man har en bror eller syster med funktionsvariation. Den gjorde jag under min tid som projektledare på Passalen och boken kan du även [beställa där](http://passalen.se)

Under vintern har jag arbetat med “A. Journal of west coast culinary”. En gastronomisk samlingsbok i samband med Artilleriet i Göteborg.

Vid sidan av det arbetar jag med en barnbok tillsammans med konstnären [Tony Roos](http://www.tonyroos.se/) som färdigställs under året.

Dessutom skriver jag på mitt stora opus “En kromosom mer att älska”, en brödrabiografi om mig och Love och den parodi till samtid vi lever i. ■